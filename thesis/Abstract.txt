Głównym celem niniejszej pracy jest przedstawienie fundamentalnej teoretycznej wiedzy dotyczącej podejścia do rozwiązywania problemów NP-zupełnych, opartego na technikach parametryzacji na przykładzie problemu pokrycia wierzchołkowego grafu. Koncepcje teoretyczne zmaterializowane zostaną w postaci implementacji opisywanych podejść: algorytmów przetwarzania wstępnego, algorytmu rozwiązującego problem pokrycia wierzchołkowego w oparciu o przepływ w sieci, algorytmu redukcji koron, algorytmu Chena, Kanji oraz Xia.
Wybór problemu pokrycia wierzchołkowego jako problemu tematycznego podyktowany jest przynależnością do klasy FPT.
Za cel dodatkowy pracy należy uznać przedstawienie zaawansowanej matematycznie problematyki w sposób przystępny dla czytelnika o tle inżynierskim.
Będzie to stanowiło zrozumiałą podporę w dalszych badaniach lub adaptacji przedstawionych rozwiązań do konkretnych problemów praktycznych.
Ponadto w pracy zostanie utworzona możliwie jednolita platforma ułatwiająca implementację i badania eksperymentalne algorytmów związanymi z problemami grafowymi.