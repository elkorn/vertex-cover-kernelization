\subsection{Język programowania Go} % (fold)
\label{ss_internals_go}
\par{
Go jest statycznie typowanym, imperatywnym, strukturalnym językiem programowania, którego historia rozpoczęła się w 2007. roku w firmie Google. Autorzy oryginalnej specyfikacji wraz z implementacją to: Rob Pike, Robert Griesemer oraz Ken Thompson.
Najnowsza stabilna wersja języka na dzień pisania niniejszej pracy to 1.3.3.
}
\par{
Składnia Go silnie nawiązuje do języka C --- dokonano jednak wielu modyfikacji skupiających się przede wsyzstkim na jej uproszczeniu, eliminacji możliwości popełniania błędów oraz zwiększeniu zwięzłości.
Dużo uwagi poświęca się również pielęgnacji ekosystemu wokół Go w celu uczynienia go narzędziem jak najłatwiejszym i najbardziej praktycznym w użyciu.
Dla osiągnięcia tych założeń zastosowano wzorce znane zarówno z języków statycznie jak i dynamicznie typowanych.
}
\par{Deklaracja i inicjalizacja zmiennych odbywa się przy pomocy mechanizmu domniemania typów, w większości przypadków zwalniającego programistę z obowiązku jawnego oznaczania typu zmiennych oraz metod. Zamiast zapisu \textit{\textss{\lstinline{int~x~=~0;}}}, znanego z języka C, stosuje się tu krótszy zapis \textit{\textss{\lstinline{x~:=~0}}}. Warto również zwrócić uwagę na brak wymagania stawiania średników jako zakończeń wyrażeń.
}
 \par{Mimo możliwości korzystania ze wskaźników, bezpośredni dostęp do nich jest niemożliwy, co zapobiega błędom związanym z niezgodnością typów. W połączeniu ze statycznym typowaniem oznacza to, iż programista nie jest w stanie wprowadzić rozbieżności na poziomie typów zmiennych prowadzących do awarii aplikacji niewykrytych przez kompilator. Konsekwencją zablokowania bezpośredniego dostępu do wskaźników jest również brak możliwości wykonywania na nich działań arytmetycznych.
 }
 \par{
Dzięki mechanizmowi Garbage Collection, język zapobiega wyciekom pamięci wynikającym z nieprawidłowego zarządzania wskaźnikami. W aktualnej wersji wykorzystywana jest współbieżna wersja algorytmu \textit{mark and sweep}.
}
\par{
 W związku z faktem, iż Go jest językiem strukturalnym, brak w nim pojęcia obiektu. Uproszczonym odpowiednikiem jest struktura, definiowana słowem kluczowym \textit{\textss{\lstinline{struct}}}.
}
  \par{
  Jedną z najbardziej radykalnych decyzji podczas tworzenia specyfikacji języka stanowi rezygnacja ze standardowego mechanizmu dziedziczenia. W miejsce dziedziczenia wirtualnego zastosowano system interfejsów, gdzie dana struktura implementuje określony interfejs wtedy i tylko wtedy gdy wystawia pełen zestaw publicznych metod zgodnych z jego deklaracją. Odpowiednikiem dziedziczenia klasycznego w Go jest osadzanie typów.
  Przykład osadzenia typów \textit{\textss{\lstinline{Reader}}} i \textit{\textss{\lstinline{Writer}}} w nowo utworzonym interfejsie \textit{\textss{\lstinline{ReaderWriter}}}.
  \begin{lstlisting}[language=go]
    type ReaderWriter interface {
      Reader
      Writer
    }
  \end{lstlisting}
  Struktury implementujące interfejs \textit{\textss{\lstinline{ReaderWriter}}} implementują również interfejsy osadzone.
  Osadzanie typów w strukturach wygląda podobnie, należy jednak oznaczyć je symbolem wskaźnika.
  \begin{lstlisting}[language=go]
    type ReaderWriter struct {
      *Reader
      *Writer
    }
  \end{lstlisting}
  Kluczowa różnica pomiędzy dziedziczeniem a osadzaniem typów polega na właściwości, iż metody typu osadzanego zostają włączone do typu zewnętrznego~---~jednak podczas wywołania danej metody, jej odbiorcą jest instancja typu osadzonego. \cite{godoc:embedding}
}
\par {
W celu uproszczenia składni głównie względem C++, argumentowanym przez jednego z autorów w notatce \cite{Pike:LessIsMore}, wyłączono ze specyfikacji wiele funkcji oferowanych przez podobne języki, poza wymienionymi wcześniej.
  \begin{itemize}
    \item Przeciążanie metod i operatorów,
    \item cykliczne zależności pomiędzy pakietami,
    \item asercje,
    \item wyjątki --- powrócono do błędów jako wartości zwracanych przez funkcje,
    \item programowanie generyczne.
  \end{itemize}
}
\par{
  Dla wygody programisty wprowadzono do Go zestaw podstawowych typów, wyrażających elementy brakujące zdaniem autorów w czystym C.
  \begin{itemize}
    \item \emph{Plastry} (slices), zapisywane jako \textit{\textss{\lstinline{[]typ}}}, wskazują na tablicę obiektów przechowywanych w pamięci, przechowując wskaźnik do początku danego plastra, jego długość oraz \emph{pojemność}, określającą liczebność elementów plastra, która wymagać alokacji dodatkowej pamięci w celu rozszerzenia odpowiadającej tablicy.
    \item Niezmienne ciągi znaków (typ \textit{\textss{\lstinline{string}}}), zawierające przeważnie tekst w kodowaniu UTF-8. Mogą jednak przechowywać dowolne bajty.
    \item Tablica haszująca, zapisywana jako \textit{\textss{\lstinline{map[typ\_klucza]typ\_wartości}}}.
  \end{itemize}
}
\par{
  Go jest językiem kompilowanym do kodu bajtowego. Istnieją dwa oficjalnie wspierane zestawy kompilatorów:
  \begin{itemize}
    \item \textit{\textss{\lstinline{gc}}} wraz z narzędziami dla architektur \textit{\textss{\lstinline{amd64}}} oraz \textit{\textss{\lstinline{i386}}}, posiadający wydajny optymalizator, oraz dla architektury \textit{\textss{\lstinline{ARM}}},
    \item \textit{\textss{\lstinline{gccgo}}}, będący nakładką na \textit{\textss{\lstinline{gcc}}}.
  \end{itemize}
  Każdy z zestawów wspiera platformy DragonFly BSD, FreeBSD, Linux, NetBSD, OpenBSD, OS X (Darwin), Plan 9, Solaris oraz Windows. Wyjątkiem jest kompilator \textit{\textss{\lstinline{gc}}} na architekturę \textit{\textss{\lstinline{ARM}}}, wspierający wyłącznie platformy Linux, FreeBSD oraz NetBSD. \cite{godoc:compilers}
  Łańcuch narzędzi związany z procesem kompilacji tworzy statycznie linkowane, natywne binarne pliki wykonywalne bez zewnętrznych zależności.
}

\par{
  Ostatnim elementem, o którym należy wspomnieć są wbudowane mechanizmy służące do programowania współbieżnego.
  Za bardzo wartościową cechę języka Go uznaje się zawarcie w jego specyfikacji oraz implementacji prymitywów zapewniających logiczne i wygodne w użyciu konstrukcje tworzące poziom abstrakcji ponad technikaliami związanymi z zarządzaniem wątkami i procesami oraz ich synchronizacją, zarówno jak i aspektami programowania asynchronicznego.
  Cechy te stanowią silny argument przemawiający za wartościowością Go jako języka docelowego dla aplikacji serwerowych o wysokiej przepustowości.
  \begin{itemize}
    \item Wyrażenie \textit{\textss{\lstinline{go}}}, pozwalające na uruchomienie dowolnej funkcji w tzw. \emph{lekkim procesie}, enkapsulującym pojedynczy wątek jądra systemu i współdzielącym przestrzeń adresową z innymi wątkami wykorzystywanymi przez podobne procesy.
    \item Typ kanałowy, \textit{\textss{\lstinline{chan dowolny\_typ}}}, pozwalający na synchronizowaną wymianę informacji pomiędzy lekkimi procesami. Instancje kanałów obsługiwane są przede wszystkim za pomocą operatorów wysyłania (\textit{\textss{\lstinline{instancja\_kanału <- wartość}}}) oraz odbioru (\textit{\textss{\lstinline{zmienna <- instancja\_kanału}}}). Obydwie te operacje blokują wykonywanie programu w ramach danego procesu dopóki dowolny z innych procesów nie umieści danych w kanale.
    \item Wyrażenie \textit{\textss{\lstinline{select}}}, będące rozwiązaniem podobnym do konstrukcji \textit{\textss{\lstinline{switch}}} z różnicą polegającą na fakcie, iż predykaty przypadków nie są oparte na wartościach określonej zmiennej lecz na stanie kanałów w sensie pojawiania się na nich danych.
  \end{itemize}
  Podstawowe elementy umożliwiają budowę bardziej skomplikowanych mechanizmów zarządzania przepływem kontroli w systemach współbieżnych dostosowanych do poszczególnych przypadków użycia, takich jak pule robotników lub łańcuchy przetwarzania.
}