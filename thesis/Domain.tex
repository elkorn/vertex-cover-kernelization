\section{Opis dziedziny problemu}\label{Section_Domain}
\par{
  Niniejsza praca skupia się na implementacji oraz opisie wybranych metod 
  rozwiązywania problemu pokrycia wierzchołkowego z wykorzystaniem technik
  zaliczanych do grupy metod parametryzacji.

  Rozpatrywane w ramach niniejszej pracy metody wykorzystują pozostałe techniki,
  w~szczególności z~grupy aproksymacji i~redukcji, dla podproblemów składowych
  lub redukcji problemu pokrycia wierzchołkowego.
}
\subsection{Wybrane klasy złożoności problemów}\label{subsection_p_np}
\par{
  Mianem \emph{klasy złożoności} określa się zbiór problemów o~podobnej
  złożoności w pewnym kontekście. 
  Proste klasy złożoności określić można przy pomocy podstwowych czynników takich
  jak rodzaj problemu (obliczeniowy, decyzyjny, obliczeniowy etc.), model
  obliczeniowy (deterministyczna lub niedeterministyczna maszyna Turinga etc.)
  oraz wymagane do obliczeń zasoby wraz z~ich ograniczeniami (czas wielomianowy,
  liniowa przestrzeń etc.).
}

\subsubsection{\textbf{Wybrane popularne klasy problemów}}
\label{sss_popular_cplx_classes}
\begin{itemize}
  \item $\mathcal{P}$, obejmująca problemy decyzyjne rozwiązywalne przez
    deterministyczną maszynę Turinga w czasie wielomianowym,
  \item $\mathcal{NP}$, obejmująca problemy decyzyjne, dla których dowody na 
    odpowiedzi pozytywne są \emph{weryfikowalne} przez deterministyczną maszynę
    Turinga w czasie wielomianowym.
  \item $\mathcal{NP}$-trudne, obejmująca problemy, do których w czasie
    wielomianowym zredukować można wszystkie problemy klasy $\mathcal{NP}$.
  \item $\mathcal{NP}$-zupełne, obejmująca problemy, które są zarówno
    $\mathcal{NP}$ jak i $\mathcal{NP}$-trudne.
    Cechą charakterystyczną problemów $\mathcal{NP}$-zupełnych jest fakt, iż
    dowolne rozwiązanie problemu $\mathcal{NP}$-zupełnego jest weryfikowalne
    w~czasie wielomianowym, jednak nie jest znana efektywna metoda odnalezienia
    rozwiązania w rozsądnym (czyt.\ wielomianowym) czasie. 
    Na chwilę obecną wszystkie znane algorytmy rozwiązujące problemy 
    $\mathcal{NP}$-zupełne wymagają czasu ponadwielomianowego względem rozmiaru
    danych wejściowych.
    Istnieją jednak ogólne techniki rozwiązywania problemów obliczeniowych,
    które pozwalają na uzyskanie czasów wielomianowych dla niektórych problemów
    $\mathcal{NP}$-zupełnych przy zachowaniu pewnych ograniczeń:
    \begin{itemize}
      \item \underline{Aproksymacja}: poświęcenie dokładności rozwiązania
        w celu uzyskania przyspieszenia, polegające na zbliżaniu się do
        optimum zamiast poszukiwania odpowiedzi.
      \item \underline{Parametryzacja}: często istnieje możliwość rozwiązania
        problemu w czasie wielomianowym stosując parametry wpływające na warunki
        poszukiwań odpowiedzi.
      \item \underline{Heurystyka}: zastosowanie algorytmów działających
        ``wystarczająco'' dobrze w większości przypadków, jednak co do których
        nie ma pewności, iż zawsze zapewnią prawidłowy wynik w rozsądnym czasie.
      \item \underline{Randomizacja}: przy dopuszczeniu niewielkiego
        prawdopodobieństwa porażki istnieje szansa na poprawienie
        średniego czasu działania poprzez zastosowanie elementu losowości w
        logice algorytmu.
    \end{itemize}
  \item $\mathcal{FPT}$, obejmująca problemy \emph{łatwe względem
    stałych parametrów} (fixed-parameter tractable problems). (!\ref{fpt_translation}).
\end{itemize}

\subsubsection{\textbf{Kwestia $\mathcal{P}=\mathcal{NP}$}}
\label{sss_problem_p_neq_np}
\par{
  Jednym z uzasadnień badań nad problemem pokrycia wierzchołkowego, prócz
  praktycznych zastosowań, jest próba odpowiedzi na pytanie czy klasa problemów
  $\mathcal{NP}$ nie jest równoznaczna klasie problemów $\mathcal{P}$.
  Pytanie to należy do grupy tzw. ``Problemów Milenium'', a za pierwszą
  prawidłową odpowiedź fundacja Clay Mathematics Institute oferuje nagrodę w
  wysokości miliona dolarów. 
  Do tej pory argumenty zarówno za $\mathcal{P}=\mathcal{NP}$ jak i za
  $\mathcal{P}\neq\mathcal{NP}$ nie są oparte na ścisłym matematycznym
  rozumowaniu, a raczej na empirycznych obserwacjach otaczającego świata.
  Głównym argumentem za $\mathcal{P}\neq\mathcal{NP}$ jest fakt braku znaczących
  postępów w dziedzinie wyszukiwania wyczerpującego oraz stwierdzenia
  unaoczniające, iż gdyby $\mathcal{P}=\mathcal{NP}$ było spełnione, nie 
  istniałyby znaczące róznice w trudności pomiędzy rozwiązaniem 
  problemu $\mathcal{NP}$-zupełnego, a~zweryfikowaniem poprawności gotowego 
  jego rozwiązania---co wydaje się być sprzeczne z~dotychczasowym doświadczeniem.
  Konsekwencje $\mathcal{P}=\mathcal{NP}$ byłyby również negatywne dla dziedziny
  kryptografii, która jawnie czerpie korzyści z $\mathcal{P}\neq\mathcal{NP}$.
  Odpowiedź ta mogłaby stanowić duże zagrożenie dla bezpieczeństwa cyfrowego.
}

\subsection{Parametryczna złożoność obliczeniowa}
\label{sss_parametric_complexity}
\par{
  Problemy klasy $\mathcal{FPT}$ są rozwiązywalne w~czasie $f(k)*|x|^{O(1)}$ dla
  pewnej obliczalnej funkcji $f$---w~praktyce będącej zazwyczaj funkcją 
  wykładniczą, jak na przykład $2^{O(k)}$.
  Definicja dopuszcza jednak funkcje jescze bardziej strome.
  Najważeniejszą przesłanką formulacji klasy $\mathcal{FPT}$ jest wykluczenie
  postaci funkcji $f(n,k)$, uniemożliwiającej rozwiązanie problemu 
  $\mathcal{NP}$-zupełnego w~czasie lepszym niż wykładniczy.
}

\subsection{Problem pokrycia wierzchołkowego}\label{s_vertex_cover_domain}
\par{
  Problem pokrycia wierzchołkowego jest problemem decyzyjnym.
  Polega on na udzieleniu odpowiedzi na pytanie ``Czy w grafie $G=(V,E)$
  istnieje zbiór wierzchołków $VC \in V, \|VC\| \leq k$ stanowiący pokrywę 
  wierzchołkową tego grafu?''.
  Mianem pokrywy wierzchołkowej określa się zbiór wierzchołków $VC
  \subseteq V; \forall_{e=(u,v) \in E}:u\in VC\lor v\in VC$.
  Problem pokrycia wierzchołkowego należy do klasy problemów 
  $\mathcal{NP}$-zupełnych, co udowodniono w~\cite{Kar72}.
}
\par{
  Problem pokrycia wierzchołkowego jest popularny w dziedzinie biologii
  obliczeniowej. 
  Do praktycznych zastosowań algorytmów rozwiązujących problem pokrycia
  wierzchołkowego można zaliczyć:
  \begin{itemize}
    \item odnajdywanie drzew filogenetycznych na podstawie informacji
      dotyczących domen białkowych,
    \item analiza genetycznych cech ilościowych,
    \item analiza danych na mikromacierzach DNA.\@
  \end{itemize}

  Jednym z~zastosowań poza polem biologii obliczeniowej są prace nad dynamicznym
  wykrywaniem wyścigów w danych, realizowane przez 
  Autorów~\cite{O'Callahan:2003:HDD:781498.781528}.
}
\begin{theorem}
  Optymalna pokrywa wierzchołkowa grafu $G=(V,E), \|V\|=n, \|E\|=m$ może zostać 
  odnaleziona w czasie $O(2^{n}m)$.
\end{theorem}
\begin{bproof}
  Aby zweryfikować czy dany podzbiór $V_s \subseteq V$ pokrywa każdą krawędź
  $e \in E$, należy wykonać $O(m)$ porównań.
  Aby wykonać operację na wszystkich podzbiorach $V_s$, należy wykonać tę
  czynność dla wszystkich zbiorów należących do zbioru potęgowego 
  $P(V), \|P(V)\| = 2^{n}$.
  Aby odnaleźć pokrywę wierzchołkową wśród podzbiorów $V$, należy dla każdego z
  nich zrealizować operację weryfikacji pokrycia krawędzi, co w rezultacie daje 
  złożoność $O(2^{n}m)$.
\end{bproof}
\par{
  Jak widać, postać rozwiązania ``wprost'' problemu pokrycia wierzchołkowego
  wymaga czasu wielomianowego względem rozmiaru grafu wejściowego.
  Jednak z pomocą opisywanych w niniejszej pracy technik istnieje możliwość
  takiej preparacji zbioru danych wejściowych, by całkowity czas potrzebny na
  rozwiązanie ograniczyć pesymistyczną~złożonością wielomianową względem
  wartości parametru ograniczającego rozmiar poszukiwanej pokrywy
  wierzchołkowej.
}
\par{
  W celu uproszczenia zapisu dalszego rozumowania, wprowadzona zostanie notacja
  $O^{\star}$, pomijająca czynniki wielomianowe w złożoności w oparciu o fakt, 
  iż dla górnej granicy złożoności podstawowego algorytmu rozwiązującego problem 
  pokrycia wierzchołkowego teoretycznie nie mają one znaczenia.
  \begin{equation*}
    O^{\star}(f(n))=O(f(n) \cdot wielomian(n))
  \end{equation*}

  \begin{theorem}
    Problem pokrycia wierzchołkowego jest rozwiązywalny w czasie $O^{\star}(2^k)$
    i wielomianowej przestrzeni.
  \end{theorem}
  \begin{bproof}
    Zakładając istnienie zbioru $VC \in V$ kandydującego do miana pokrycia wierzchołkowego, zachodzi $\forall_{e=(u,v), e \in E}: u \in VC \lor v \in VC$.
    Jeżeli więc istnieje taka krawędź $\exists_{e=(u,v) \in E}: \neg(u \in VC \lor v \in VC)$, należy dodać jeden z wierzchołków do $VC$.
    Rekurencyjnie realizowane są obydwie możliwości.
    Z definicji pokrycia wierzchołkowego wynika, że zaakceptowanie wierzchołka jako należącego do optymalnego pokrycia wierzchołkowego eliminuje potrzebę rozpatrywania tego wierzchołka w kolejnych iteracjach algorytmu.
    W związku z tym przed rozpoczęciem każdej kolejnej iteracji, wierzchołek podlegający rozpatrzeniu wraz z przystającymi do niego krawędziami należy usunąć z dziedziny problemu w celu sprawdzenia istnienia pokrycia wierzchołkowego o rozmiarze co najwyżej $k-1$ w pozostałej części grafu.
    Kiedy rekurencja dociera do momentu, gdzie $k=0, \exists_{e=(u,v) \in E}:
    \neg(u \in VC \lor v \in VC)$, wiadomo, że rozwiązanie odnalezione w tej
    gałęzi nie jest akceptowalne i należy je odrzucić.
    Zaobserwować należy, że bez względu na ostateczną odpowiedź na zadany problem, algorytm konsekwentnie zmniejsza rozmiar parametru poszukiwanego częściowego pokrycia.
    Łatwo zauważyć, że istnieją dwa warunki zakończenia działania algorytmu:
    \begin{enumerate}
      \item Zbiór krawędzi dziedziny problemu $E$ jest pusty co oznacza, że wierzchołki włączone dotychczas do rozwiązania pokrywają wszystkie krawędzie grafu.
      Oznacza to, iż odnaleziono minimalne pokrycie wierzchołkowe o rozmiarze co najwyżej $k$ --- algorytm kończy działanie odpowiedzią twierdzącą po $O^\star(2^{k^\prime \leq k})=O^\star(2^k)$ operacjach.
      \item Wartość parametru osiągnęła $k=0$ co oznacza, iż odnalezione minimalne częściowe pokrycie wierzchołkowe zawiera już $k$ wierzchołków, lecz nadal nie pokrywa ono każdej krawędzi grafu $e \in E$.
      Algorytm kończy działanie odpowiedzią przeczącą po $O^\star(2^k)$ iteracjach.
    \end{enumerate}
  \end{bproof}
  \begin{algorithm}
    \caption{Algorytm rozwiązujący problem pokrycia wierzchołkowego}\label{alg_VC1}
    \begin{algorithmic}[1]
      \Function{VC}{G, k}
        \If {$E=\emptyset$}
          \Return{true}
        \EndIf
        \If {$k=0$}
          \Return{false}\Comment{Rozwiązanie nieoptymalne}
        \EndIf
        \State $(u,v) \leftarrow e \in E$
        \State \textbf{return} {VC($G\setminus \{u\}$, k-1) lub V~($G\setminus \{v\}$, k-1)}
      \EndFunction
    \end{algorithmic}
  \end{algorithm}
}
